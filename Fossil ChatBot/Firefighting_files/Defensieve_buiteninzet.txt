*Defensieve buiteninzet* 

Inhoud:
- Instortingsgevaar buiten
- herkennen
- Materialen
- Technieken
- Schakelen tussen
- kwadranten
- Samenvatting
- Over deze module

Start:
In de e-module Basisprincipes brandbestrijding heb je kennis
gemaakt met het kwadrantenmodel. In deze module gaan we in
op de defensieve buiteninzet. Met de defensieve buiteninzet geef
je het brandende gebouw op. Je focust op de omgeving door
bijvoorbeeld overslag naar een ander gebouw te voorkomen en
de rookverspreiding zo klein mogelijk te maken.


Defensieve buiteninzet:
Het kwadrantenmodel bestaat uit 4 inzettactieken. Een van deze
inzettactieken i s de defensieve buiteninzet. In de module
Basisprincipes brandbestrijding heb je geleerd in de
verkenningsfase antwoord te zoeken op de 3 vragen:

- Is bekend waar de brand zich bevindt?
- Is de brand (van buitenaf) bereikbaar?
- Is er voldoende koelend vermogen?
Als 1 van de 3 vragen met nee wordt beantwoord, dan wordt het
gebouw in eerste instantie opgegeven. De bevelvoerder kiest
voor een defensieve buiteninzet. Vaak ga je op zoek naar slimme
en veilige manieren om toch alle 3 de vragen met ja te kunnen
beantwoorden.
De bevelvoerder kan definitief voor een defensieve buiteninzet
kiezen om de volgende redenen.
- De kern van de vuurhaard is niet veilig te bereiken.
- De brand is niet te bestrijden/beheersen met de
aanwezige middelen en mogelijkheden.
- De constructie van het gebouw wordt bedreigd en het
gebouw kan instorten.

Tijdens de defensieve buiteninzet werk je buiten het gebouw en
buiten de valschaduw. Het brandende object wordt opgegeven
en je voorkomt dat de brand overslaat. Ook zorg je ervoor dat het
effect van de brand op de omgeving zo klein mogelijk blijft.

Doelen defensieve buiteninzet:
Een defensieve buiteninzet kan de volgende doelen hebben:
- het voorkomen van uitbreiding naar belendingen
- het voorkomen van milieuschade
- het beperken van de effecten van rook.


Criteria defensieve buiteninzet:

- Je kunt buiten de valschaduw optreden.
- Je kunt de aangrenzende panden effectief beschermen
zonder je eigen veiligheid of die van anderen in gevaar te
brengen.
- Het is voor alle betrokken eenheden en hulpdiensten
duidelijk dat het gebouw verloren is. De inzet is gericht op
het voorkomen van overslag of het beperken van effecten
(door bijvoorbeeld de omgeving af te zetten).

De bovenstaande criteria zijn voorwaardelijk voor het uitvoeren
van een veilige en effectieve defensieve buiteninzet.


Risico's defensieve buiteninzet:
Er zijn 2 soorten risico’s waar je tijdens een defensieve
buiteninzet rekening mee moet houden: inzetrisico’s en
menselijke risico’s.

1. Inzetrisico’s (klik op de risico’s voor meer toelichting):
- instortingsgevaar
- vallen en struikelen
- CO-vergiftiging
- (on)verwachte branduitbreiding.
2. Menselijke risico’s (klik op de risico’s voor meer toelichting):
- verkeerd inschatten van de risico’s
- afname van je waarnemingsvermogen
- groepsgedrag.

Instortingsgevaar buiten herkennen:
Om veilig buiten op te kunnen treden bij brand, i s het belangrijk
dat je instortingsgevaar herkent. In de module Buitenverkenning
heb je kennisgemaakt met 3 soorten constructies: steen en hout,
staal en beton. We gaan nu in op de gevolgen van brand voor
deze constructies en waar je instortingsgevaar aan herkent.
De ophoping van bluswater kan ook voor instortingsgevaar
zorgen. Een grote hoeveelheid bluswater op verdiepingsvloeren
of daken i s zwaar. Hierdoor kan het gebouw instorten.


Materialen defensieve buiteninzet:
Bij het uitvoeren van een defensieve buiteninzet gebruik je
meerdere materialen. Omdat het o m een grote brand gaat,
gebruik je materialen met een groot koelend vermogen. Je werkt
met het aflegsysteem lage druk of DLS. Ook zet je vaak het
straatwaterkanon in.

Naast standaard materialen kun je ook bijzondere hulpmiddelen
inzetten bij een defensieve buiteninzet:
- fire defender
- nozzle slang
- waterscherm.


Technieken defensieve buiteninzet:
Zoals eerder gezegd, is het doel van een defensieve buiteninzet om
overslag te voorkomen. Bekijk de afbeelding. De rode getallen laten
zien hoe overslag kan plaatsvinden.

1. Brand: het volume en de reikwijdte van de brand bepaalt of
de brand kan overslaan.
2. Straling: het brandende object warmt de naastgelegen
objecten op.
3. Vliegvuur: gloeiende stukjes brandstof vliegen weg en
komen op andere objecten terecht.

Bekijk de afbeelding nogmaals. De blauwe getallen laten zien hoe
je overslag kunt voorkomen.
1. Brand inperken: als de vlammen groot uitslaan buiten het
gebouw, kun je de vlammen inperken door water op de
brand te spuiten. Je blust de brand niet, maar beperkt wel
de kans op overslag. Ook met deze inzettechniek werk je
buiten de valschaduw!
2. Waterscherm: beschermt tegen vliegvuur.
3. Koelen met water of afdekken met schuim van
aangrenzende objecten (gevels en daken): beschermt tegen
straling. Ook tegen vliegvuur.


Schakelen tussen kwadranten defensieve buiteninzet:
Als je 1 van de 3 vragen (weet ik waar de brand is, kan ik erbij en
heb ik voldoende koelend vermogen?) met nee beantwoordt,
kiest de bevelvoerder in principe voor een defensieve buiteninzet.
Je zorgt dat je voldoende koelend vermogen hebt om te
voorkomen dat de brand overslaat. Daarna kijkt de bevelvoerder
of een schakeling naar een ander kwadrant nog mogelijk is. De
bevelvoerder onderzoekt of de vraag waar nee op is geantwoord
toch nog met ja beantwoord kan worden. Als dat lukt, kan de
bevelvoerder ervoor kiezen om te schakelen naar een ander
kwadrant.
Als dit niet mogelijk, is het belangrijk dat iedereen weet dat de
defensieve buiteninzet de definitief gekozen tactiek i s. Alleen dan
weet iedereen wat hij moet doen.

Samenvatting:
Als 1 van de 3 vragen met nee wordt beantwoord, kiest de bevelvoerder in principe voor de defensieve buiteninzet. Eerst moet er
voldoende koelend vermogen zijn o m te voorkomen dat de brand overslaat. Daarna wordt gekeken of de vraag toch met ja kan worden
beantwoord door bijvoorbeeld een binnenverkenning uit te voeren. Als dit lukt, dan kan de bevelvoerder omschakelen naar een ander
kwadrant.
De bevelvoerder kiest voor een defensieve buiteninzet als de vuurhaard niet te vinden i s, de brand niet te beheersen i s met de
aanwezige middelen en mogelijkheden of de constructie van het gebouw bedreigd wordt en het gebouw kan instorten. Het brandende
object wordt opgegeven. Het doel van de inzet i s de bescherming van aangrenzende objecten en het milieu en beperking van het effect
van de rook.

Tijdens een defensieve buiteninzet treed je op buiten de valschaduw van het brandende object. Risico’s tijdens de inzet zijn
instortingsgevaar, vallen en struikelen over de vele slangen, CO inademen en (on)verwachte branduitbreiding. Het i s belangrijk o m
adembescherming te dragen, niet in de valschaduw te komen en voorbereid te zijn op branduitbreiding. Daarbij moet je je bewust zijn
van de menselijke risico’s: verkeerd inschatten van de situatie, afname van je waarnemingsvermogen door adrenaline en
groepsgedrag. Geef alles wat je ziet en opmerkt door aan de bevelvoerder.

Als er instortingsgevaar of een ander gevaar dreigt, begin je de defensieve buiteninzet met het afzetten van het risicogebied met
afzetlint. Rood-wit afzetlint geeft aan dat het publiek niet verder mag. Varianten zijn linten met de tekst Geen Toegang Brandweer of
alleen Brandweer. Rood-geel reflecterend lint geeft aan dat niemand verder mag. Ook de hulpdiensten niet. Zelf mag je er alleen langs
als de hoogst leidinggevende toestemming geeft. Er bestaat ook een variant van dit lint met de tekst Gevarenzone Verboden Toegang.
Een plaats delict wordt door de politie afgezet met een rood-wit lint met de tekst Politie Niet Betreden.
De defensieve buiteninzet voer je uit met materialen die een hoog koelend vermogen hebben. Dit zijn lagedrukslangen,
straatwaterkanonnen, fire defender, nozzle slangen en een waaiervormig waterscherm. Om vliegvuur tegen te houden, maak je een
waterscherm. Om straling te beperken koel je het dak en de gevels.